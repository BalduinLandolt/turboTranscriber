[pb=76v]
[lb]
[head]49 Krÿngil nefju vÿsur

[lg=1]
[lb] Mun eg frä kalle
kun(n)a ad [lb] {s}eigja
þ(ei)m {f}yrre biö
j fornu(m) [lb] sid,
konu atte {s}ier
a{f} kyne [lb] godu,
þ(ei)m var þeim Bräd{s}kapad
[lb] Barn(n) ad eiga.

[lg=2]
Upp gátu þau
eina að fæða,
sú var fegri
en fljóð onnur.
Nafn skal gefa
nýtri meyju,
okkur mun að gamni
Gullinhöfða.

Þá kom sóttin
í sal þeirra
svo að Álþrúður
andar misti;
þau eptir hana
hauginn urpu
og allmikið
erfi drukku.

Karl réð að skunda
á skóg víðan
og ætlaði að afla sér
eldiviðar;
þá kom fyrir honum
hrím og þóka,
svo hann heim feta
hvergi náði.

Karl fann fyrir sér
konu á skógi, 
hjó rammlega 
rótarkylfu;
sú var kerlíng
í kjagg búin,
tók henni kyrtill
á kné ofan.

Karl réð að spyrja
konu á heiti.
Vita muntu á mér
eingin deili;
hefi ég opt búið
ein á skógi;
máttu kalla mig
Kríngilnefju.

Hitt þætti mér
þó enn vænna
að við ættum
eitt bú til samans.
Mín er kerlíng
krafin andar
en bús gætir heima
Gullinhöfða.

Mjög þætti mér
þá minn hagur skipast,
ef eg hjá karli
í koti lagi,
en þó læt ekki
örvænt á því, 
ef eg má kostum
öllum ráða.

Þau sambýlum
sínum réðu,
fór með karli
Kríngilnefja.
Kerlíng átti
þrjár kýr til bús
og annað fé
ekki minna.

Komu þau að kvöldi
til karls sala
þá var hert
og hugað að veizlu;
gekk bráðlega
brúður um sýslur,
þar sem grátin sat
Gullinhöfða.

Að spurði kerlíng
únga dömmu:
Hvort var þér, meyja
mans nafn gefið,
hvað kantu, vænt jóð,
til verknaðar,
að þú fegri ert
en fljóð önnur?

Lítt sér það á þér
velvaxinn mær,
að þín móðir hafi
margfróð verið.
Mista eg minna
móður snemma, 
hlaut eg eptir hana
helstríð að bera.

Síðan hafa mér eingir
sauma kenda
þá hafi eg hjá karli
í koti legið.
Rakti borða
brúður vænlegan,
en sú en ýngri
eptir myndaði.

Það var á einu
augabragði
að hún kænni var
en konur aðrar;
sátu þær og sömdu
síðan hvað vildu
...

Kerlíng talar
við karl sinn þegar:
Þú skalt skjótlega
skemmu reisa.
Fátt mun að gamni
Gullinhöfðu
þó yfir borða
brúðurin sitji.

Úti stóðu þau
árla morgins
hjú þrjú saman
og hjalast við:
Líttu til, karl minn,
lángt út í hafi,
þar mun skjöldúng
fyrir skipum ráða.

Sá stýrir hingað
stranda essi
Ásmundur kóngsson
öllu liði,
hans er dreki
dýrstur á sundi,
hann er frækinn maður
og honum skal ég bjóða.

Kerlíng talar
við karl sinn þegar:
Þú skalt skunda
til skipa ofan
og bjóða þeim híngað
heim öllum gánga
Ásmundi kóngssyni
einkar fyrstum.

Skunda eg ekki
til skipa ofan
því eigi kann eg
við öðlíng mæla,
fyr munu firrast
fundir okkrir
en eg hann Ásmund
augum líti.

Mér er kærara
í koti mínu,
kann eg eigi
við kónga siðu;
eg skal mig fela 
fyrst í skógi,
á meðan hér drekka
dýrir rekkar.

Það er eigi kyn,
þó kerlíng sú
lítið ynni
lyddu þinni,
sú sómdi þér
síður en ekki
kerlíng, er var
af kyni góðu.

Skundar hún síðan
til skipa ofan
þótti firðum
sem á flagð sæi;
greip í stafninn
með skyrkri hendi
og á land kipti
öllu meingi.

Heim bauð hún meingi
hilmis öllu
og Ásmundi
allrafyrstum.
Einginn þorði
eftir að sitja
né gréttunni þeirri
gjöra neitt á móti.

Geingu rekkar
um götu slétta
og til húsa hennar
heim að kvöldi;
setti hún Ásmund
í öndvegi,
kunni kerlíng
við kóng að ræða.

Þar var tvistnu
tjaldið líni
og rauðlitaðir
reflar héngu.
Svo hafði þá kendan
Kringilnefja
flestan verkshátt
fóstru sinni.

Gekk fram þaðan
Kríngilnefja
drós að finna
dóttur sína:
Mey skaltu hafa
mínar gerðar,
skarlatsklæði
og skikkju ofna.

Hún er gullofin,
gjörð af pelli,
gakk þú þángað
sem glaðir drekka;
vertu siðprúð
sem eg ræði.
Svo skal gjöra,
kvað Gullinhöfða.

Fljóð gekk fram á gólf
fagurbúið,
fögur sýndist gumum
Gullinhöfða,
en Ásmundur
allra mestur 
kastar kveifi
kvaðst vilja drekka.

Kom og sit hjá mér
Kríngilnefja,
kunna muntu segja
af konu dýrri.
Hvort er hún karlsbarn
eða kóngborin,
snótin sem mér
sútir eykur.

Karl hefir alað sér
í koti sínu
dóttur þessa
við dýrri konu.
Eg hefi fóstrað
fagra dömmu
síðan við karl minn 
komum saman.

Því hefi eg unnað
úngri brúður
að ég var meyjunnar
móðursystir.
Nú mun álögum
öllum linna,
en eg heiti 
Hildifríður.

Kóngsson talar 
við Kríngilnefju:
Eg vil meyjuna
mundi kaupa.
Þú skalt með oss
til minnar hallar, 
þar skal virðuleg
veizlan standa.

Eg á mér föður
elliprúðan,
horskan mann
og heima situr.
Honum vil eg þig
horskust gipta.
Þú ert, Kringilnefja,
kvenvalið mæta.

Hilmir sigldi
heim til landa,
fann sinn föður
og færði honum brúði,
sagði hann honum
sannast af öllu,
að hann giptur væri
Gullinhöfðu.

Við skulum, sonur,
sagði konúngur,
bæði okkar 
bruðlaup drekka,
því skal stofna
til stórrar veizlu
og bjóða að aptni
miklum mönnum.

Það voru gullkistur
á gólf dregnar
og gefnar háfur
hverjum einum,
en kötturinn hljóp
ofan í mýri,
upp setti hann stýri;
úti er æfintýri.
